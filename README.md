12-31-2021

Cóż... okazuje się, że miesięczna przerwa w nauce była spowodowana kłopotami zdrowotnymi Mirka.

I nie miałbym się czego czepiać, gdyby po prostu na stronie kursu znalazła się stosowna informacja. Ale po co??? Przecież jest Discord :) - szkoda tylko, że nie wszyscy chcą z niego korzystać, albo zostali wyrzuceni z serwera ¯\\_(ツ)_/¯. <b>Jego Magnificencja Mirosław Kardaś</b> nie ma widać potrzeby w jakikolwiek sposób dbać o tych kursantów, którzy nie wchodzą mu w tyłek. Chociaż wszyscy zapłacili identyczne czesne. Nie widziałem w regulaminie zapisu o konieczności ufajdania sobie dodatkowo nosa na brązowo... ale co mi tam. Mirek wrócił i... zaczął całkiem dobrze.

Pierwsza lekcja modułu o API NONOS, udostępniona na Youtube (https://youtu.be/0q9yZCOQczU) w zasadzie była najlepszą, jaką do tej pory zrobił. Widać przygotowanie, prezentację, która z jednej strony robi za skrypt, a z drugiej nie pozwala wchodzić w zupełnie niepotrzebne dygresje - nieźle, pomyślałem. 

Ale potem pojawiły się kolejne lekcje i widać Mirek doszedł do siebie, bo wróciły też WSZYSTKIE najgorsze maniery, które można było zauważyć wcześniej. Taki swoisty słowotok powstały z wymieszania 10% wartościowego przekazu z tym, na co uskarżają się użytkownicy na Discordzie, tłuczeniu w kółko tego, co już zostało pokazane w poprzednich lekcjach, opowiadaniu o tym, o czym będą następne i dlaczego właśnie wtedy... Słowem bełkot.

Ąby nie być gołosłownym, wziąłem pierwszą i trzecią lekcję i oglądnąłem je ze stoperem w ręce. Oto wyniki. (Czas oznaczony jako "mirkowizna" równie dobrze mógłbym nazwać pie...niem, ale Mirek to jednak rektor, więc nie wypadało)

Lekcja 1:

![image](https://user-images.githubusercontent.com/96142599/147828717-0af8a440-96aa-45df-98c6-3af7917f7c1b.png)

Lekcja 3:

![image](https://user-images.githubusercontent.com/96142599/147831063-bd5dc4d2-d95a-47e7-a21a-673a4e13a51a.png)

Oczywiście - dane są zebrane w dokładnością mojego refleksu, ale starałem się być tak rzetelny, jak to możliwe. Czasem wstawka mirkowizny jest opóźniona w stosunku do filmu ale jej długość jest zaznaczona prawidłowo.

Gdyby wyciąć wszystkie momenty w stylu
- "bo potem mnie pytacie..."
- "w mailu dostaję..."
- "o tym będzie w przyszłości..."
- "pamiętacie, jak mówiłem..."
- wstawki reklamowe itd

to okazałoby się, że kurs "efektywny" trwa ułamek czasu. Gdyby je wyciąć, ale trochę zwolnić paplaninę; gdyby do każdej lekcji przygorować prezentację, a nie skakać haotycznie między oknami, gdyby zrobić odnośniki do poprzednich lekcji zamiast powtarzać to samo jeszcze raz... Słowem, gdyby wykorzystać możliwości, jakie daje taka forma kursu i jej przewagę nad wykładami na żywo - to byśmy mieli CUDEŃKO. Potencjalnie naprawdę warte przetłumaczenia na ang i sprzedawania na cały świat. Ale wtedy trzeba byłoby się douczyć dydaktyki, nowych narzędzi, poświęcić czas na podglądnięcie innych - albo po prostu komuś zapłacić za ogarnięcie tego. Widać zgarnięcie siedem razy większej kasy, niż zakłdanano nie każdego motywuje do dania z siebie więcej niż się zamierzało. 

I chyba to mnie w postawie Mirosława Kardasia naprawdę najbardziej denerwuje. 

Mirku - mówisz, że twoje wykłady to "samo gęste" - <a href="https://youtu.be/ZagYlXXJo_A?t=2637" target="_blank">konsystencja to nie wszystko!</a>
